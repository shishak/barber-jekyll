---
id: 1486
title: Сирійська опозиція засудила вето Китаю та РФ на резолюцію щодо Ідлібу
date: 2019-09-20T07:47:21+00:00
author: user
excerpt: Національна коаліція опозиційних та революційних сил Сирія засудила вето Російської Федерації та Китаю на резолюцію Ради безпеки ООН про припинення вогню...
layout: post
guid: https://www.rbc.ua/ukr/news/siriyskaya-oppozitsiya-osudila-veto-kitaya-1568965413.html
permalink: /2019/09/20/syriys-ka-opozytsiia-zasudyla-veto-kytaiu-ta-rf-na-rezoliutsiiu-shchodo-idlibu/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/siriyskaya-oppozitsiya-osudila-veto-kitaya-1568965413.html
image: /wp-content/uploads/2019/09/syriys-ka-opozytsiia-zasudyla-veto-kytaiu-ta-rf-na-rezoliutsiiu-shchodo-idlibu.jpg
categories:
  - Головне
tags:
  - РБК-Україна
---
Національна коаліція опозиційних та революційних сил Сирія засудила вето Російської Федерації та Китаю на резолюцію Ради безпеки ООН про припинення вогню в провінції Ідліб. Про це повідомляє РБК-Україна з посиланням на агенцію Анадолу.

Опозиція звинуватила Росію та Китай в намаганнях приховати військові злочини президента Сирії Башара Асада. В опозиції наголосили, що блокування резолюції не зніме відповідальності за війну в Сирії.

&#8220;Вето свідчить про те, що Росія і Китай намагаються прикрити воєнні злочини режиму Асада проти людяності. Застосування вето не зніме відповідальності з світової спільноти за трагедію сирійського народу&#8221;, &#8211; йдеться в заяві.

Крім того, в документі сирійська опозиція закликала міжнародну спільноті захистити жителів Сирії.

Нагадаємо, у четвер, 19 вересня, Росія та Китай на засідання Ради безпеки ООН заблокували резолюцію щодо врегулювання ситуації в сирійській провінції Ідліб. Також Радбез ООН не прийняв резолюцію щодо Ідлібу, яка була запропонована Росією та Китаєм.

РБК-Україна писало, що новий саміт з питань врегулюванню **ситуації в Ідлібі** може відбутися в жовтні. При цьому Туреччина побоюється, що є високий рівень ймовірності зриву мирного врегулювання.