---
id: 1941
title: Рятувальники розповіли подробиці ДТП у Житомирській області
date: 2019-09-23T08:18:04+00:00
author: user
excerpt: Рятувальники розповіли подробиці аварії у Житомирській області, в результаті якої загинули 9 людей і ще 10 постраждали. Про це повідомляє прес-служба...
layout: post
guid: https://www.rbc.ua/ukr/news/spasateli-rasskazali-podrobnosti-dtp-zhitomirskoy-1569226451.html
permalink: /2019/09/23/riatuval-nyky-rozpovily-podrobytsi-dtp-u-zhytomyrs-kiy-oblasti/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/spasateli-rasskazali-podrobnosti-dtp-zhitomirskoy-1569226451.html
image: /wp-content/uploads/2019/09/riatuval-nyky-rozpovily-podrobytsi-dtp-u-zhytomyrs-kiy-oblasti.jpg
categories:
  - Головне
tags:
  - РБК-Україна
---
Рятувальники розповіли подробиці аварії у Житомирській області, в результаті якої загинули 9 людей і ще 10 постраждали. Про це повідомляє прес-служба Державної служби з надзвичайних ситуацій.

Повідомляється, що всього в автобусі їхало 49 пасажирів та двоє водіїв. Одночасно з евакуацією громадян із понівеченого автобуса рятувальники також дістали четверо загиблих людей.

&#8220;Окрім цього бійці ДСНС пролили піною кабіну бензовоза, що диміла та для запобігання вибуху відімкнули двигуни обох транспортних засобів&#8221;, &#8211; йдеться у повідомленні.

Фото: місце ДТП (dsns.gov.ua) 

Як зазначається, аби дістати тіла ще 5 загиблих людей, які опинилися під автобусом, рятувальники додатково залучили автокран місцевого підприємства.

У ДСНС зазначили, що всього на місці пригоди працювало 47 чоловік та 17 одиниць техніки.

&#8220;Загалом під час дорожньо-транспортної пригоди 9 громадян загинуло та ще 11 травмовано. Дітей серед потерпілих та загиблих не виявлено. Остаточні обставини наразі встановлюються правоохоронцями&#8221;, &#8211; уточнили у ДСНС.

Нагадаємо, у селі Пилиповичі (Житомирська область) сталося зіткнення вантажного автомобіля з автобусом, внаслідок чого загинули 9 людей та 10 осіб госпіталізовано. Поліція повідомила, що затримала водія вантажівки.