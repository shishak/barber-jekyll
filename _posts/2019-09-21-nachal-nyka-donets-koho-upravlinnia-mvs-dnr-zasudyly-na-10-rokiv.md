---
id: 1613
title: 'Начальника Донецького управління МВС &#8220;ДНР&#8221; засудили на 10 років'
date: 2019-09-21T03:38:16+00:00
author: user
excerpt: Димитрівський міський суд Донецької області виніс обвинувальний вирок одному з керівників силового блоку терористичної організації "ДНР". Про це повідомляє РБК-Україна з...
layout: post
guid: https://www.rbc.ua/ukr/news/nachalnika-donetskogo-upravleniya-mvd-dnr-1569030546.html
permalink: /2019/09/21/nachal-nyka-donets-koho-upravlinnia-mvs-dnr-zasudyly-na-10-rokiv/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/nachalnika-donetskogo-upravleniya-mvd-dnr-1569030546.html
image: /wp-content/uploads/2019/09/nachal-nyka-donets-koho-upravlinnia-mvs-dnr-zasudyly-na-10-rokiv.jpg
categories:
  - Головне
tags:
  - РБК-Україна
---
Димитрівський міський суд Донецької області виніс обвинувальний вирок одному з керівників силового блоку терористичної організації &#8220;ДНР&#8221;. Про це повідомляє РБК-Україна з посиланням на прес-службу прокуратури. 

Зазначається, що чоловіку призначили покарання у вигляді 10 років позбавлення волі з конфіскацією майна за скоєння тяжкого злочину, передбаченого ч. 1 ст. 258-3 (створення терористичної групи чи терористичної організації, керівництво такою групою чи організацією або участь у ній) КК України.

У ході спеціального досудового розслідування встановлено, що 51-річний мешканець міста Донецьк, будучи працівником Головного управління МВС України в Донецькій області, в порушення присяги працівника правоохоронних органів України, знехтував своїми службовими обов’язками, не переїхав після окупації Донецька терористичною організацією &#8220;ДНР&#8221; на контрольовану українською владою територію та у березні 2015 року став активно співпрацювати з терористами, зайнявши пост так званого начальника Донецького міського управління МВС &#8220;ДНР&#8221;.

Перебуваючи на вказаній посаді та діючи всупереч чинному законодавству України, спільник терористів і досі продовжує здійснювати керівництво діяльністю так званих &#8220;органів поліції ДНР&#8221; у м. Донецьку, зокрема координуючи питання про затримання громадян та притягнення їх до кримінальної відповідальності.

&#8220;З огляду на те, що на допити до слідчого та у судові засідання міліціонер-зрадник не з’являвся, стосовно нього судом винесено заочний вирок&#8221;, &#8211; говориться в повідомленні. 

Раніше повідомлялося, що суддю так званого &#8220;Верховного суду ДНР&#8221; заочно засудили до 10 років ув'язнення з конфіскацією майна. 

РБК-Україна писало, що прокуратура заочно повідомила про підозру &#8220;міністру закордонних справ &#8220;ДНР&#8221;.