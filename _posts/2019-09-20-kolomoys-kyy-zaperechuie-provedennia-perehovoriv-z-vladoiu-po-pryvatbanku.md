---
id: 1573
title: Коломойський заперечує проведення переговорів з владою по ПриватБанку
date: 2019-09-20T21:18:27+00:00
author: user
excerpt: Олігарх Ігор Коломойський заявив, що представники чинної влади не проводять із ним переговори по ПриватБанку. Про це він сказав в ефірі...
layout: post
guid: https://www.rbc.ua/ukr/news/kolomoyskiy-otritsaet-provedenie-peregovorov-1569012058.html
permalink: /2019/09/20/kolomoys-kyy-zaperechuie-provedennia-perehovoriv-z-vladoiu-po-pryvatbanku/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/kolomoyskiy-otritsaet-provedenie-peregovorov-1569012058.html
image: /wp-content/uploads/2019/09/kolomoys-kyy-zaperechuie-provedennia-perehovoriv-z-vladoiu-po-pryvatbanku.jpg
categories:
  - Головне
tags:
  - РБК-Україна
---
Олігарх Ігор Коломойський заявив, що представники чинної влади не проводять із ним переговори по ПриватБанку. Про це він сказав в ефірі програми &#8220;Свобода слова Савіка Шустера&#8221;.

За словами Коломойського, наразі не ведуться жодні переговори чи консультації по ПриватБанку.

&#8220;Я про це читаю тільки в пресі. Ніякі реальні переговори, і не тільки реальні, ні консультації, ні переговори не ведуться&#8221;, &#8211; сказав олігарх.

Коломойський висловив переконання, що компроміс потрібен та додав, що &#8220;не відстане від нового власника ПриватБанку.

&#8220;Я хотів би уточнити &#8211; нас цікавить ПриватБанк, але якщо процес врегулювання велика складність, і це може викликати турбулентності на фінансовому ринку, нічого страшного, ми можемо відмовитися від цього. Все продається і все купується у бізнесі&#8221;, &#8211; заявив олігарх.

Крім того він сказав, що розраховує на домовленість з новою владою, а також чекає на &#8220;чесний судовий процес&#8221;, після якого, на думку Коломойського, держава почне пошуки компромісу з колишніми акціонерами.

&#8220;Я думаю, все стане на свої місця, і держава, напевно, прийде до того, що треба з колишніми власниками шукати компроміс, тому що воно їх, зі своєї волі чи волі недобросовісних чиновників, пограбувало, позбавило особистої власності&#8221;, &#8211; стверджує Коломойський.

При цьому він заявив, що в нього &#8220;немає питань&#8221; до Олександра Данилюка, який очолював Міністерство фінансів у період націоналізації ПриватБанку.

Нагадаємо, 10 вересня Зеленський провів зустріч з олігархом Ігорем Коломойським. На зустрічі також були присутні прем'єр-міністр Олексій Гончарук, голова Офісу президента Андрій Богдан і перший помічник президента Сергій Шефір. Зустріч проходила в Офісі президента.

Після цього прем'єр-міністр Олексій Гончарук заявив, що влада шукає &#8220;компроміс&#8221; з олігархом Ігорем Коломойським в &#8220;справі ПриватБанку&#8221;.