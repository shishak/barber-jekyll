---
id: 2001
title: 'Зеленський на Генасамблеї ООН: головне'
date: 2019-09-23T17:23:42+00:00
author: user
excerpt: Володимир Зеленський знаходиться з візитом в США з 23-го по 26 вересня. У рамках поїздки він візьме участь у сесії Генеральної...
layout: post
guid: https://www.rbc.ua/ukr/news/zelenskiy-genassamblee-oon-glavnoe-1569250460.html
permalink: /2019/09/23/zelens-kyy-na-henasamblei-oon-holovne/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/zelenskiy-genassamblee-oon-glavnoe-1569250460.html
image: /wp-content/uploads/2019/09/zelens-kyy-na-henasamblei-oon-holovne.jpg
categories:
  - Головне
tags:
  - РБК-Україна
---
Володимир Зеленський знаходиться з візитом в США з 23-го по 26 вересня. У рамках поїздки він візьме участь у сесії Генеральної асамблеї ООН і проведе зустріч з Дональдом Трампом. Що відомо про виступ президента України на засіданні ГА ООН і всі подробиці поїздки в США &#8211; в матеріалі РБК-Україна.

Виступ Зеленського на 74-й сесії Генеральної асамблеї ООН 

17 вересня 2019 року відкрилася чергова сесія Генеральної асамблеї ООН. Українську делегацію на заходах в Нью-Йорку очолює міністр закордонних справ Вадим Пристайко. Також 23 вересня в США вирушив президент Володимир Зеленський.

На сайті глави держави повідомляється, що Зеленський виступить на загальних дебатах 74-ї сесії Генасамблеї, а також візьме участь у Саміті щодо цілей в області сталого розвитку.

У програмі політичного форуму щодо цілей сталого розвитку виступ Зеленського заплановано на 24 вересня з 17:05 до 18:00 (00:05 25 вересня за київським часом).

Президент України буде одним із спікерів діалогу лідерів країн на тему &#8220;Мегатенденції, що впливають на досягнення цілей в області сталого розвитку&#8221;.

Крім того, на 74-й сесії Генасамблеї ООН відбудеться обговорення питання відновлення територіальної цілісності і суверенітету України. Відповідний пункт &#8220;Ситуація на тимчасово окупованих територіях України&#8221; було внесено до порядку денного під час голосування генерального комітету ГА ООН 16 вересня.

Зустріч Зеленського та Трампа в рамках Генасамблеї ООН 

Під час робочого візиту до США Володимир Зеленський зустрінеться з Дональдом Трампом. Двосторонні переговори глав держав відбудуться 25 вересня. Дату зустрічі підтвердили в Білому домі і повідомили про те, які питання будуть обговорюватися лідерами України і США.

Зокрема, Трамп має намір привітати Зеленського з перемогою на виборах та з його зусиллями по реформуванню корупції в Україні. Також президенти обговорять співпрацю у сферах енергетики, торгівлі та подальші реформи економіки України.

За заявою спецпредставника Держдепартаменту США Курта Волкера, від зустрічі Зеленського та Трампа слід очікувати підтвердження підтримки України та процесу реформ.

Участь України в 73-й сесії Генасамблеї ООН 

В 2018 році українську делегацію на сесії Генеральної асамблеї ООН очолював Петро Порошенко.

Головними темами виступу президента були питання безпеки, гуманітарна ситуація на Донбасі і перспективи розгортання багатонаціональної миротворчої місії на сході України під егідою ООН.

Також на Генасамблеї в Нью-Йорку Порошенко передав генсеку ООН ноту про розірвання Договору про дружбу з РФ, в якій були детально обґрунтовані всі порушення Росією положень даного договору. Варто зазначити, що Договір про дружбу втратив чинність з 1 квітня 2019 року.

Крім того, під час своєї промови на 73-й сесії ГА в Нью-Йорку Порошенко закликав Організацію Об'єднаних націй активізувати і посилити роль Генеральної Асамблеї у сфері міжнародного миру і безпеки.