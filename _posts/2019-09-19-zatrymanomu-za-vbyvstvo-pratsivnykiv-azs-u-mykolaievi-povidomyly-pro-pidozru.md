---
id: 1427
title: Затриманому за вбивство працівників АЗС у Миколаєві повідомили про підозру
date: 2019-09-19T22:42:47+00:00
author: user
excerpt: Слідчі Інгульського відділу поліції ГУ Нацполіції в Миколаївській області у четвер, 19 вересня, повідомили про підозру чоловікові затриманому за підозрою у...
layout: post
guid: https://www.rbc.ua/ukr/news/zaderzhannomu-ubiystvo-rabotnikov-azs-nikolaeve-1568931931.html
permalink: /2019/09/19/zatrymanomu-za-vbyvstvo-pratsivnykiv-azs-u-mykolaievi-povidomyly-pro-pidozru/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/zaderzhannomu-ubiystvo-rabotnikov-azs-nikolaeve-1568931931.html
image: /wp-content/uploads/2019/09/zatrymanomu-za-vbyvstvo-pratsivnykiv-azs-u-mykolaievi-povidomyly-pro-pidozru.jpg
categories:
  - Головне
tags:
  - РБК-Україна
---
Слідчі Інгульського відділу поліції ГУ Нацполіції в Миколаївській області у четвер, 19 вересня, повідомили про підозру чоловікові затриманому за підозрою у вбивстві трьох працівників АЗС у Миколаєві. Про це повідомив Відділ комунікації поліції Миколаївської області.

Наразі вирішується питання про обрання 48-річному місцевому мешканцю Миколаєва запобіжного заходу у вигляді тримання під вартою.

Озброєного чоловіка, якого підозрюють у розстрілі трьох працівників газової заправки у Інгульському районі Миколаєва, було затримано 18 вересня у результаті оперативно-розшукових заходів.

Під час затримання, повідомили в поліції, у нього в сумці виявили велику кількість зброї та боєприпасів.

Відомо, що підозрюваний останні 12 років працював на автозаправній станції та вчинив злочин через особисті неприязні стосунки із загиблими, гроші з заправної станції викрадені не були.

Розслідування триває, у разі доведення провини підозрюваному загрожує довічне позбавлення волі.

Нагадаємо, раніше повідомлялося, що затриманий за **вбивство трьох працівників на автозаправній станції** в Миколаєві виявився їхнім колегою, який раніше вже потрапляв у поле зору правоохоронців за злочини, пов'язані з незаконним обігом зброї.