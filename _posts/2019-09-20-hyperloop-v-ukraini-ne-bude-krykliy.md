---
id: 1581
title: 'Hyperloop в Україні не буде, &#8211; Криклій'
date: 2019-09-20T22:33:42+00:00
author: user
excerpt: 'Новий міністр інфраструктури України Владислав Криклій назвав абсурдною ідею будівництва Hyperloop в Україні. Про це він сказав в інтерв&#039;ю дніпровському виданню...'
layout: post
guid: https://www.rbc.ua/ukr/news/hyperloop-ukraine-budet-krikliy-1569016027.html
permalink: /2019/09/20/hyperloop-v-ukraini-ne-bude-krykliy/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/hyperloop-ukraine-budet-krikliy-1569016027.html
image: /wp-content/uploads/2019/09/hyperloop-v-ukraini-ne-bude-krykliy.jpg
categories:
  - Головне
tags:
  - РБК-Україна
---
Новий міністр інфраструктури України Владислав Криклій назвав абсурдною ідею будівництва Hyperloop в Україні. Про це він сказав в інтерв'ю дніпровському виданню &#8220;Наше місто&#8221;.

Він зазначив, що високошвидкісного потяга Hyperloop в Україні не буде, легше &#8220;винайти технологію телепортації&#8221;.

&#8220;Я вважаю, що ідея, м'яко кажучи,є абсурдною. І якщо ми хочемо про щось таке мріяти, то вже простіше винайти технологію телепортації. Це однозначно і швидше, і простіше. І нові дистанції так можна організовувати. У нашому випадку, на жаль, Гіперлупа не буде. Але я все одно хочу, щоб українська інфраструктура їздила, літала, плавала і розвивалася максимально в усіх напрямках&#8221;, &#8211; заявив міністр.

РБК-Україна писало, що в команді президента Володимира Зеленського запуск швидкісного поїзда Hyperloop назвали &#8220;нісенітницею&#8221; і при цьому зазначили, що перельоти на приватних літаках з Києва до Одеси зможуть дозволити собі всі українці.

Нагадаємо, в червні 2018 року Мінінфраструктури, яке очолював Володимир Омелян, підписало меморандум про співпрацю з американською компанією Нyperloop Transportation Technologies. Сторони домовилися спільно розробляти технологію і шукати інвесторів.

Нyperloop — проект вакуумного поїзда, він являє собою систему трубопроводів для переміщення капсули з пасажирами чи вантажами. Швидкість складу може досягати 1220 км/ч. Американський бізнесмен, засновник SpaceX Ілон Маск заявив, що hyperloop буде вдвічі швидший, ніж літак і до чотирьох разів швидший, ніж високошвидкісні поїзди. Будівництво експериментальної траси почалося в січні 2016 року поблизу Лас-Вегаса. У разі успішної реалізації проекту відстань між Сан-Франциско і Лос-Анджелесом можна буде долати всього за 35 хвилин.