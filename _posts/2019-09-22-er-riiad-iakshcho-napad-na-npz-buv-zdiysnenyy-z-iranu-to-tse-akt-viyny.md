---
id: 1821
title: 'Ер-Ріяд: якщо напад на НПЗ був здійснений з Ірану, то це акт війни'
date: 2019-09-22T12:34:17+00:00
author: user
excerpt: Якщо напад на нафтопереробний завод в Саудівській Аравії був здійснений з території Ірану, то це буде розцінене Ер-Ріядом як акт війни....
layout: post
guid: https://www.rbc.ua/ukr/news/er-riyad-napadenie-npz-osushchestvleno-irana-1569154883.html
permalink: /2019/09/22/er-riiad-iakshcho-napad-na-npz-buv-zdiysnenyy-z-iranu-to-tse-akt-viyny/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/er-riyad-napadenie-npz-osushchestvleno-irana-1569154883.html
image: /wp-content/uploads/2019/09/er-riiad-iakshcho-napad-na-npz-buv-zdiysnenyy-z-iranu-to-tse-akt-viyny.jpg
categories:
  - Головне
tags:
  - РБК-Україна
---
Якщо напад на нафтопереробний завод в Саудівській Аравії був здійснений з території Ірану, то це буде розцінене Ер-Ріядом як акт війни. Про це заявив міністр закордонних справ Саудівської Аравії Адель аль-Джубейр в інтерв'ю телеканалу CNN.

За словами саудівського політика, Ер-Ріяд встановив, що безпілотники, за допомогою яких була вчинена атака на НПЗ, були виготовлені та доставлені в Ємен з Ірану. Однак наразі Саудівська Аравія не знає, із чиєї саме території були випущені дрони.

&#8220;Ми поклали на Іран відповідальність, оскільки ракети і безпілотники, які завдали удари по Саудівській Аравії, були виготовлені Іраном і доставлені з Ірану. Але в тому випадку, якщо атака проведена з території вашої країни (з території Ірану &#8211; ред.), це переносить нас в іншу категорію. Це могло б бути розцінено як акт війни&#8221;, &#8211; заявив він.

Також в Ер-Ріяді відреагували на заперечення міністра закордонних справ Ірану Мохаммеда Джавада Заріфа у причетності Тегерану до атаки на нафтопереробний завод в Саудівській Аравії.

&#8220;Пан Заріф не говорить правду, або ж він не в курсі, що робить його уряд, інша частина його уряду&#8221;, &#8211; наголосив міністр.

Нагадаємо, раніше повідомлялося, що єменські повстанці попередили Саудівську Аравію про те, що **Іран готується завдати нових ударів** по саудівським об'єктам. Однак таку заява хуситів сприйняли в Ер-Ріяді з часткою скептицизму.