---
id: 1534
title: ВР хоче внести зміни до Митного кодексу для боротьби з контрафактними товарами
date: 2019-09-20T15:19:14+00:00
author: user
excerpt: Верховна рада підтримала за основу в першому читанні законопроект №1230 "Про внесення змін до Митного кодексу України щодо захисту прав інтелектуальної...
layout: post
guid: https://www.rbc.ua/ukr/news/vr-hochet-vnesti-izmeneniya-tamozhennyy-kodeks-1568992370.html
permalink: /2019/09/20/vr-khoche-vnesty-zminy-do-mytnoho-kodeksu-dlia-borot-by-z-kontrafaktnymy-tovaramy/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/vr-hochet-vnesti-izmeneniya-tamozhennyy-kodeks-1568992370.html
image: /wp-content/uploads/2019/09/vr-khoche-vnesty-zminy-do-mytnoho-kodeksu-dlia-borot-by-z-kontrafaktnymy-tovaramy.jpg
categories:
  - Головне
tags:
  - РБК-Україна
---
Верховна рада підтримала за основу в першому читанні законопроект №1230 &#8220;Про внесення змін до Митного кодексу України щодо захисту прав інтелектуальної власності під час переміщення товарів через митний кордон України&#8221;. За нього проголосували 255 нардепів, передає кореспондент **РБК-Україна**.

Документ пропонує розширити перелік об’єктів права інтелектуальної власності, сприяння захисту яких здійснюється під час переміщення товарів через митний кордон України та дати визначення термінам &#8220;контрафактні товари&#8221;, &#8220;піратські товари&#8221;, &#8220;товари, що підозрюються у порушенні права інтелектуальної власності&#8221;.

Також планується розширити випадки застосування заходів, пов’язаних із призупиненням митного оформлення товарів, що підозрюються у порушенні права інтелектуальної власності, у тому числі за ініціативою митного органу.

Крім того проект закону передбачає:

відшкодування витрат, пов’язаних зі зберіганням, знищенням товарів, що підозрюються у порушенні права інтелектуальної власності; запровадження можливості дострокового випуску товарів, митне оформлення яких призупинено за підозрою у порушенні прав інтелектуальної власності; встановлення особливостей призупинення митного оформлення та знищення невеликих партій товарів, що переміщуються (пересилаються) через митний кордон України у міжнародних поштових та експрес-відправленнях. 

Нагадаємо, обсяг тіньових схем в економіці України оцінюється від 550 до 1050 млрд грн, через що державний бюджет втрачає від 150 до 275 млрд грн. Так, дані дослідження, яке провели Інститут соціально-економічної трансформації та Центр соціально-економічних досліджень CASE-Ukraine, свідчать, найбільше державний бюджет України недоотримує від існування **схем на митниці**, виплати зарплат у &#8220;конвертах&#8221; та виведення прибутків в офшори.

Так, від &#8220;сірого імпорту&#8221;, контрабанди втрати бюджету в рік складають 63-93 млрд гривень.

Як писало РБК-Україна, 12 вересня Рада прийняла за основу в першому читанні законопроект №1048, яким вносяться **зміни до Митного кодексу** України щодо деяких питань функціонування авторизованих економічних операторів.