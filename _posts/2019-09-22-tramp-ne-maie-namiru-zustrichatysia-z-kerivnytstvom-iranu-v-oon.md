---
id: 1845
title: Трамп не має наміру зустрічатися з керівництвом Ірану в ООН
date: 2019-09-22T16:03:41+00:00
author: user
excerpt: Президент США Дональд Трамп заявив, що не планує зустрічатися з керівництвом Ірану на полях Генеральної Асамблеї ООН. Про це американський лідер...
layout: post
guid: https://www.rbc.ua/ukr/news/tramp-nameren-vstrechatsya-rukovodstvom-irana-1569166819.html
permalink: /2019/09/22/tramp-ne-maie-namiru-zustrichatysia-z-kerivnytstvom-iranu-v-oon/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/tramp-nameren-vstrechatsya-rukovodstvom-irana-1569166819.html
image: /wp-content/uploads/2019/09/tramp-ne-maie-namiru-zustrichatysia-z-kerivnytstvom-iranu-v-oon.jpg
categories:
  - Головне
tags:
  - РБК-Україна
---
Президент США Дональд Трамп заявив, що не планує зустрічатися з керівництвом Ірану на полях Генеральної Асамблеї ООН. Про це американський лідер повідомив журналістам, передає The Hill.

Однак Трамп заявив, що не виключає можливість зустрічі.

&#8220;Нічого ніколи не можна повністю виключати, але у мене немає ніяких намірів зустрічатися з іранським керівництвом&#8221;, &#8211; заявив Трамп.

За словами лідера США, на полях Генеральної Асамблеї ООН він зустрінеться з лідерами приблизно 15 зарубіжних держав, однак «Ірану серед них немає».

Нагадаємо, раніше повідомлялося, що Дональд Трамп не виключає зустрічі з президентом Ірану Хасаном Роухани на полях Генеральної асамблеї ООН у вересні. При цьому американський лідер зазначив, що у зустрічі зацікавлений насамперед Іран.

Президент США додав, що Іран володіє величезним потенціалом у сфері економіки, і припустив, що він не захоче втратити його, посилюючи напруженість у відносинах між державами. Він також зазначив, що США не потребують посередників для ведення справ з іншими країнами, натякаючи на заяву президента Франції Еммануеля Макрона.