---
id: 1474
title: У Луцьку через пожежу в військовому госпіталі евакуювали майже 100 осіб
date: 2019-09-20T06:07:12+00:00
author: user
excerpt: Вночі 20 вересня у Луцькому гарнізонному військовому госпіталі сталася пожежа, в результаті чого було евакуйовано майже сотню осіб. Про це повідомляє...
layout: post
guid: https://www.rbc.ua/ukr/news/lutske-pozhara-voennom-gospitale-evakuirovali-1568958852.html
permalink: /2019/09/20/u-luts-ku-cherez-pozhezhu-v-viys-kovomu-hospitali-evakuiuvaly-mayzhe-100-osib/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/lutske-pozhara-voennom-gospitale-evakuirovali-1568958852.html
image: /wp-content/uploads/2019/09/u-luts-ku-cherez-pozhezhu-v-viys-kovomu-hospitali-evakuiuvaly-mayzhe-100-osib.jpg
categories:
  - Головне
tags:
  - РБК-Україна
---
Вночі 20 вересня у Луцькому гарнізонному військовому госпіталі сталася пожежа, в результаті чого було евакуйовано майже сотню осіб. Про це повідомляє РБК-Україна з посиланням на прес-службу Державної служби з надзвичайних ситуацій.

Як повідомляється, загорання виникло близько 02:25, прибувши на місце події рятувальники встановили, що горить покрівля лікарняного корпусу. Вогнем було охоплено площу близько 500 квадратних метрів.

Зазначається, що надзвичайники евакуювали з будівлі госпіталю 91 людину, серед яких 7 важкохворих пацієнтів та 11 працівників медичного закладу. Евакуйованих пацієнтів розмістили у Луцькій міській клінічній лікарні. В результаті надзвичайної події ніхто не постраждав.

&#8220;О 03:12 пожежу локалізовано, о 05:00 ліквідовано. Триває розбір конструкцій. Причина пожежі встановлюється&#8221;, &#8211; додали у відомстві.

Нагадаємо, раніше повідомлялося, що у Ліберії в результаті **пожежі в одній з приміських шкіл** Монровії загинули щонайменше 27 дітей. Пожежа спалахнула в школі ввечері у вівторок, коли учні перебували в шкільній будівлі, прибудованій до мечеті. Причина пожежі невідома.

Також РБК-Україна писало, що з 9 по 15 вересня в Україні **на пожежах загинуло 36 осіб**. Всього за період зафіксовано майже 5,7 тис. надзвичайних подій, на які підрозділи ДСНС відреагували виїздами на місця їх виникнення.