---
id: 1446
title: Конгрес США закликали розглянути імпічмент Трампа через тиск на Україну
date: 2019-09-20T01:52:20+00:00
author: user
excerpt: Конгрес Сполучених Штатів Америки має застосувати процедуру імпічменту до президента Дональда Трампа, якщо поширена у ЗМІ інформація про його спроби тиснути...
layout: post
guid: https://www.rbc.ua/ukr/news/kongress-ssha-prizvali-rassmotret-impichment-1568935536.html
permalink: /2019/09/20/konhres-ssha-zaklykaly-rozghlianuty-impichment-trampa-cherez-tysk-na-ukrainu/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/kongress-ssha-prizvali-rassmotret-impichment-1568935536.html
image: /wp-content/uploads/2019/09/konhres-ssha-zaklykaly-rozghlianuty-impichment-trampa-cherez-tysk-na-ukrainu.jpg
categories:
  - Головне
tags:
  - РБК-Україна
---
Конгрес Сполучених Штатів Америки має застосувати процедуру імпічменту до президента Дональда Трампа, якщо поширена у ЗМІ інформація про його спроби тиснути на Україну для відкриття розслідування проти сина екс-віцепрезидента США Джо Байдена виявиться правдою. Про це заявив американський юрист Джордж Конвей у Twitter.

&#8220;Якщо це правда (інформація щодо спроб тиску на український уряд, &#8211; ред.), то президенту Дональдові Трампу слід оголосити імпічмент і усунути його з посади негайно&#8221;, &#8211; переконаний Конвей.

Він також розмістив кілька скріншотів із публікації британського видання The Independent, де сказано, що блокування адміністрацією Трампа військової допомоги Україні було тиском на уряд європейської держави у сподіванні, що там відкриють розслідування проти сина екс-віцепрезидента США Джо Байдена.

Водночас сам Трамп назвав поширену ЗМІ інформацію фейками та &#8220;харасментом&#8221;.

&#8220;Ще одна історія &#8220;фейкових новин&#8221;, що ніколи не припиниться! Практично, щоразу, коли я розмовляю по телефону з іноземним лідером, розумію, що, можливо, нас слухає багато людей з різних агентств США, не кажучи вже про інші країни&#8221;, &#8211; написав Трамп у Twitter.

Нагадаємо, на початку вересня у Конгресі США почали **розслідування щодо можливого тиску** з боку президента Америки Дональда Трампа та його адвоката Руді Джуліані на президента України Володимира Зеленського, щоб той втрутився у президентські вибори в Штатах.

В оточенні президента України Володимира Зеленського повідомили, що 25 вересня відбудеться його **зустріч із президентом Сполучених Штатів** Америки Дональдом Трампом.