---
id: 1737
title: Байден закликав провести розслідування можливого впливу Трампа на Зеленського
date: 2019-09-21T22:34:15+00:00
author: user
excerpt: Колишній віце-президент США Джо Байден, кандидат у президенти від Демократичної партії 2020 року, в суботу закликав провести розслідування тиску президент Дональда...
layout: post
guid: https://www.rbc.ua/ukr/news/bayden-prizval-provesti-rassledovanie-vozmozhnogo-1569103844.html
permalink: /2019/09/21/bayden-zaklykav-provesty-rozsliduvannia-mozhlyvoho-vplyvu-trampa-na-zelens-koho/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/bayden-prizval-provesti-rassledovanie-vozmozhnogo-1569103844.html
image: /wp-content/uploads/2019/09/bayden-zaklykav-provesty-rozsliduvannia-mozhlyvoho-vplyvu-trampa-na-zelens-koho.jpg
categories:
  - Головне
tags:
  - РБК-Україна
---
Колишній віце-президент США **Джо Байден**, кандидат у президенти від Демократичної партії 2020 року, в суботу закликав провести розслідування тиску президент Дональда Трампа на президента України Володимира Зеленського. Про це пише Reuters.

Йдеться про телефонну розмову, в якій президент Трамп наполягав на тому, щоб його український колега вплинув на розслідування справи Байдена і його сина.

&#8220;Схоже, це надмірне зловживання владою. Зателефонувати іноземному лідеру, який шукає допомоги у Сполучених Штатів, запитати про мене і натякати на розслідування &#8230; це обурливо&#8221;, &#8211; сказав Байден під час кампанії в Айові.

Нагадаємо, раніше колишній віце-президент США, кандидат в президенти Джо Байден закликав президента Дональда Трампа опублікувати розшифровку розмови з президентом України Володимиром Зеленським від 25 липня.

The Wall Street Journal оприлюднила дані, що Трамп під час телефонної розмови з Зеленським щонайменше вісім разів називав прізвище кандидата в президенти Джо Байдена, закликаючи розпочати розслідування в Україні проти його сина. Також президент США закликав співпрацювати з особистим юристом Трампа Руді Джуліані в ході цього розслідування.

Пізніше адвокат президента Трампа &#8211; Рудольф Джуліані &#8211; визнав факт того, що просив владу України провести розслідування щодо Джо Байдена. Спочатку Джуліані заперечував цей факт.</p>