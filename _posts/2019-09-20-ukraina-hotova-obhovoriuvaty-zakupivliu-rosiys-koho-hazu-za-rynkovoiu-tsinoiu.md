---
id: 1506
title: Україна готова обговорювати закупівлю російського газу за ринковою ціною
date: 2019-09-20T11:12:13+00:00
author: user
excerpt: Україна готова обговорювати контракт на прямі поставки російського газу, проте за ринковою ціною. Про це повідомив міністр енергетики та навколишнього середовища...
layout: post
guid: https://www.rbc.ua/ukr/news/ukraina-gotova-obsuzhdat-zakupki-rossiyskogo-1568977514.html
permalink: /2019/09/20/ukraina-hotova-obhovoriuvaty-zakupivliu-rosiys-koho-hazu-za-rynkovoiu-tsinoiu/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/ukraina-gotova-obsuzhdat-zakupki-rossiyskogo-1568977514.html
image: /wp-content/uploads/2019/09/ukraina-hotova-obhovoriuvaty-zakupivliu-rosiys-koho-hazu-za-rynkovoiu-tsinoiu.jpg
categories:
  - Головне
tags:
  - РБК-Україна
---
Україна готова обговорювати контракт на прямі поставки російського газу, проте за ринковою ціною. Про це повідомив міністр енергетики та навколишнього середовища України Олексій Оржель на прес-конференції в Києві, передає кореспондент РБК-Україна.

Коментуючи тристоронні газові переговори 20 вересня в Брюсселі, Оржель заявив, що для України головним є питання контракту на транзит газу.

&#8220;Справді, російська сторона порушувала питання про пряму поставку. І ми досягли з ними згоди, що подальша розмова в рамках консультацій повинна ґрунтуватися на ринкових принципах&#8221;, &#8211; сказав міністр.

При цьому він заявив, що також обговорювалася можлива знижка на транзит залежно від обсягів транспортування російського газу.

Газові переговори між Україною, ЄС і РФ: Пресконференція Міненерго YouTube: https://youtu.be/RimBwITM9Iw

Опубліковано 5 канал Пʼятниця, 20 вересня 2019 р. 

Як повідомляло РБК-Україна, на тристоронніх переговорах по газу в Брюсселі 20 вересня обговорювалися питання транзиту газу, а також поставок російського газу в Україну.

У той же час спецпредставник Держдепартаменту США по Україні Курт Волкер впевнений, Російська Федерація і надалі буде використовувати питання транзиту газу для тиску на Україну. На його думку, завдяки відмові від прямої закупівлі російського газу Київ посилив свої сьогоднішні позиції.