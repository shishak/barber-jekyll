---
id: 1438
title: Україна хоче закупити у Франції катери для прикордонників
date: 2019-09-20T00:37:15+00:00
author: user
excerpt: Міністерство внутрішніх справ України веде переговори із Францією щодо закупівлі у Парижа патрульних катерів для Державної прикордонної служби України. Про це...
layout: post
guid: https://www.rbc.ua/ukr/news/ukraina-hochet-zakupit-frantsii-katera-pogranichnikov-1568939722.html
permalink: /2019/09/20/ukraina-khoche-zakupyty-u-frantsii-katery-dlia-prykordonnykiv/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/ukraina-hochet-zakupit-frantsii-katera-pogranichnikov-1568939722.html
image: /wp-content/uploads/2019/09/ukraina-khoche-zakupyty-u-frantsii-katery-dlia-prykordonnykiv.jpg
categories:
  - Головне
tags:
  - РБК-Україна
---
Міністерство внутрішніх справ України веде переговори із Францією щодо закупівлі у Парижа патрульних катерів для Державної прикордонної служби України. Про це повідомив міністр внутрішніх справ Арсен Аваков після зустрічі з надзвичайним та повноважним послом Франції в Україні Етьєном де Понсеном, передає Департамент комунікації **МВС України**.

Міністр зазначив, що пропозиція французької компанії є однєю з найбільш прийнятних.

&#8220;МВС розглядає можливість оновлення парку патрульних катерів Державної прикордонної служби України. Однією з найбільш прийнятних для співробітництва є пропозиція французької компанії ОСЕА. Основна вимога &#8211; локалізації будівництва та залучення українських виробників у проект оновлення парку патрульних катерів», &#8211; сказав Арсен Аваков.

Етьєн де Понсен, своєю чергою зазначив, що Франція зацікавлена у довгостроковому співробітництві з Україною та підкреслив успішність реалізації спільного проекту зі створення Єдиної системи авіаційної безпеки та цивільного захисту.

Зазначається, що в рамках українсько-французького проекту французька сторона вже доставила чотири гелікоптери Н225 (один &#8211; для НГУ, три &#8211; для ДСНС). До кінця 2019 року планується отримання ще двох одиниць Н125.

Нагадаємо, у липні контррозвідка Служби безпеки України **зафіксувала чергове порушення норм міжнародного права** з боку співробітників Федеральної служби безпеки РФ щодо українців.