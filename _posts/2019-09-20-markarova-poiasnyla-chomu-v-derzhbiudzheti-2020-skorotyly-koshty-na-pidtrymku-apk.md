---
id: 1494
title: Маркарова пояснила, чому в Держбюджеті-2020 скоротили кошти на підтримку АПК
date: 2019-09-20T09:07:36+00:00
author: user
excerpt: У проекті закону "Про державний бюджет України на 2020 рік" на підтримку агропромислового комплексу закладено менше грошей через неефективне використання коштів...
layout: post
guid: https://www.rbc.ua/ukr/news/markarova-obyasnila-pochemu-gosbyudzhete-1568970196.html
permalink: /2019/09/20/markarova-poiasnyla-chomu-v-derzhbiudzheti-2020-skorotyly-koshty-na-pidtrymku-apk/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/markarova-obyasnila-pochemu-gosbyudzhete-1568970196.html
image: /wp-content/uploads/2019/09/markarova-poiasnyla-chomu-v-derzhbiudzheti-2020-skorotyly-koshty-na-pidtrymku-apk.jpg
categories:
  - Головне
tags:
  - РБК-Україна
---
У проекті закону &#8220;Про державний бюджет України на 2020 рік&#8221; на підтримку агропромислового комплексу закладено менше грошей через неефективне використання коштів у минулі роки. Про це заявила міністр фінансів Оксана Маркарова у Верховній Раді під час презентації проекту Держбюджету на 2020 рік, передає корепондент РБК-Україна.

За її словами, кожен раз в кінці року половина цих коштів поверталася до бюджету або перерозподілялася на інші програми.

&#8220;Ті програми підтримки АПК, які були у попередні два роки, я закликаю подивитись, як вони використовувались останні два роки. Давайте подивимось скільки дійсно реально потрібно на ці програми. Кожен раз в кінці року половина коштів поверталась у бюджет або перерозподілялась на інші програми. Для чого використовувати кошти на програми, які не використовують їх протягом року?&#8221;, &#8211; заявила Маркарова.

Нагадаємо, на підтримку агропромислового комплексу, який закладений в Державний бюджет на 2020 рік виділили 4,4 млрд грн. Ці гроші підуть на здешевлення кредитних ставок фермерам, які після відкриття ринку землі захочуть придбати ділянки.

Відзначимо, в 2019 році на підтримку агропромислового комплексу з державного бюджету направили 6,9 млрд грн.

РБК-Україна раніше повідомляло, що Кабінет міністрів у державному **бюджеті на 2020 рік** пропонує підвищити з 1 січня мінімальну заробітну плату в 550 гривень, а також закласти 245,8 мільярдів гривень на різних розпорядників, які залучені до безпеки і оборони.</p>