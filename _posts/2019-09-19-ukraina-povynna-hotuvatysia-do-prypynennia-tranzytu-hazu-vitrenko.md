---
id: 1395
title: 'Україна повинна готуватися до припинення транзиту газу, &#8211; Вітренко'
date: 2019-09-19T17:58:17+00:00
author: user
excerpt: Київ всеодно повинен готуватися до припинення транзиту російського газу через Україну з 1 січня 2020 року. Про це заявив виконавчий директор...
layout: post
guid: https://www.rbc.ua/ukr/news/ukraina-dolzhna-gotovitsya-prekrashcheniyu-1568915582.html
permalink: /2019/09/19/ukraina-povynna-hotuvatysia-do-prypynennia-tranzytu-hazu-vitrenko/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/ukraina-dolzhna-gotovitsya-prekrashcheniyu-1568915582.html
image: /wp-content/uploads/2019/09/ukraina-povynna-hotuvatysia-do-prypynennia-tranzytu-hazu-vitrenko.jpg
categories:
  - Головне
tags:
  - РБК-Україна
---
Київ всеодно повинен готуватися до припинення транзиту російського газу через Україну з 1 січня 2020 року. Про це заявив виконавчий директор НАК &#8220;Нафтогаз&#8221; Юрій Вітренко на сторінці у Facebook.

За словами Вітренка, російська сторона продовжує відмовлятися від спільної позиції України та Європейського союзу щодо умов газових переговорів. Росія продовжує наполягати на відмові від виконання рішення Стокгольмського арбітражу.

&#8220;Як і очікувалося, до переговорів так і не дійшли &#8211; російська сторона поки не приймає консолідовану позицію європейської та української сторони, що відмова від виконання рішення Стокгольмського арбітражу не може бути передумовою початку переговорів щодо нового контракту на транзит&#8221;, &#8211; наголосив він.

Також директор &#8220;Нафтогазу&#8221; додав, що сторони готові продовжувати консультації щодо впровадження Україною європейських норм та їх застосування до нового контракту на транзит газу.

&#8220;Але час до завершення контракту спливає, а переговори так і не починаються. Тому, на жаль, нам потрібно продовжувати готуватися до припинення транзиту з 1 січня. Ну і не давати використовувати ці тристоронні &#8220;консультації&#8221; як виправдання будівництва &#8220;Північного потоку-2&#8221;, &#8211; заявив Вітренко.

<img height="442" src="/static/ckef/img/image_1839.png" width="560" /> 

Нагадаємо, раніше міністр енергетики Росії Олександр Новак заявив, що на переговорах в Брюсселі запропонував Києву відновити **прямі поставки російського газу** в Україну. Новак додав, що на переговорах розглядаються всі варіанти поставок газу.