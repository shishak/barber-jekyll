---
id: 1901
title: Саудівській Аравії на відновлення видобутку нафти можуть знадобитися місяці
date: 2019-09-23T02:03:29+00:00
author: user
excerpt: 'Державній нафтовій компанії Саудівської Аравії Saudi Aramco можуть знадобитися місяці, щоб відновити діяльність після атаки дронів на свої об&#039;єкти. Про це...'
layout: post
guid: https://www.rbc.ua/ukr/news/saudovskoy-aravii-vosstanovlenie-dobychi-1569203549.html
permalink: /2019/09/23/saudivs-kiy-aravii-na-vidnovlennia-vydobutku-nafty-mozhut-znadobytysia-misiatsi/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/saudovskoy-aravii-vosstanovlenie-dobychi-1569203549.html
image: /wp-content/uploads/2019/09/saudivs-kiy-aravii-na-vidnovlennia-vydobutku-nafty-mozhut-znadobytysia-misiatsi.jpg
categories:
  - Головне
tags:
  - РБК-Україна
---
Державній нафтовій компанії Саудівської Аравії Saudi Aramco можуть знадобитися місяці, щоб відновити діяльність після атаки дронів на свої об'єкти. Про це заявляють чиновники і підрядники королівства, передає The Wall Street Journal.

Наразі Saudi Aramco веде термінові переговори з виробниками обладнання і пропонує їм підвищену плату для якнайшвидшого відновлення виробництва.

Джерела видання повідомили, що представники компанії Саудівської Аравії &#8220;засипали&#8221; підрядників, зокрема General Electric, електронними повідомленнями, телефонними дзвінками з проханням надати термінову допомогу.

Зазначається, що ціни за послуги можуть сягати сотень мільйонів доларів.

Водночас джерела видання вважають, що повне відновлення діяльності компанії може тривати місяці, а не десять тижнів, як повідомлялося раніше.

&#8220;Ми все ще перебуваємо у відчайдушному пошуку деяких змінних деталей. Усе не так чудово та безхмарно, як ви можете подумати&#8221;, &#8211; заявив неназваний представник Саудівської Аравії.

Нагадаємо, компанія Saudi Aramco **планує до кінця вересня вийти на колишній рівень видобутку** нафти після атаки дронів на об'єкт НПЗ.