---
id: 1917
title: 'Британія і США домовилися укласти торговельну угоду до липня 2020, &#8211; Sun'
date: 2019-09-23T04:19:14+00:00
author: user
excerpt: 'Велика Британія і Сполучені Штати Америки планують укласти торговельну угоду до липня 2020 року. Відповідної домовленості досягли британський прем&#039;єр-міністр Борис Джонсон...'
layout: post
guid: https://www.rbc.ua/ukr/news/britaniya-ssha-dogovorilis-zaklyuchit-torgovuyu-1569211318.html
permalink: /2019/09/23/brytaniia-i-ssha-domovylysia-uklasty-torhovel-nu-uhodu-do-lypnia-2020-sun/
cyberseo_rss_source:
  - https://www.rbc.ua/static/rss/newsline.ukr.rss.xml
cyberseo_post_link:
  - https://www.rbc.ua/ukr/news/britaniya-ssha-dogovorilis-zaklyuchit-torgovuyu-1569211318.html
image: /wp-content/uploads/2019/09/brytaniia-i-ssha-domovylysia-uklasty-torhovel-nu-uhodu-do-lypnia-2020-sun.jpg
categories:
  - Головне
tags:
  - РБК-Україна
---
Велика Британія і Сполучені Штати Америки планують укласти торговельну угоду до липня 2020 року. Відповідної домовленості досягли британський прем'єр-міністр Борис Джонсон і президент США Дональд Трамп, передає The Sun.

Згідно з джерелами видання, політики можуть оголосити про досягнення домовленості під час зустрічі на полях Генеральної асамблеї ООН.

Один зі співрозмовників газети назвав цю подію &#8220;великою перемогою&#8221; для Великої Британії.

&#8220;По обидва боки Атлантики розуміють, що це необхідно зробити до цього часу, тому що незабаром після цього почнеться виборчий процес в США&#8221;, &#8211; вважає він.

Під час виборів американські політики будуть захоплені кампанією за Білий дім, а новий президент може не поділяти думок Трампа з приводу угоди.

Зазначається, що угода, яку підпишуть два лідери, стане найбільшою, яку США коли-небудь укладали про вільну торгівлю з іншою країною.

Хоча угода може бути підписана наступного літа, її реалізація зможе початися тільки після завершення перехідного періоду Brexit у грудні 2020 року.

Нагадаємо, 18 вересня Європейський парламент підтримав **документ про &#8220;упорядкований Brexit&#8221;**, згідно з яким Велика Британія зможе відстрочити свій вихід з Європейського союзу.